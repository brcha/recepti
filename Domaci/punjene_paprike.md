# Пуњене паприке

## Састојци (за две шерпе)

* ~600 грама млевеног меса (пола-пола јунећи врат, свињска плећка)
* ~600 грама црнога лука
* 4 шаргарепе
* 3 љуте папричице
* одокативно 150-200 грама пиринџа
* со, бибер
* нешто алеве слатке
* пола кашичице куркуме
* кашичица и по гарам масале
* две (и по) кашичице зачина Ц
* један парадајз
* 14 бабура
* 2 × 700 ml пасате
* кесица алева зачина за пуњене паприке
* једно јаје
* чедар сир исецкан у листове

## Процедура

* исецкати лук, шаргарепе и љуте папричице (може и у блендеру)
* у дубљи тигањ ставити месо да се испржи, измешати оба типа меса и сабити да буде као пљескавица ширине тигања (ставити и маст или уље, ал’ не превише)
* циљ није да се месо скроз скува, него да се изазове мајард реакција на доњој страни (да се забраони), тако да прилагодити ватру томе (око 2 од 3 са тучаним тигањем) ~15 минута
* извадити месо у неки дубљи суд у коме ће се мешати фил
* у исти тигањ ставити лук да се пржи на ниској ватри док не буде провидан (на више масти) ~10 минута
* додати шаргарепе и љуте папричице да омекшају ~10 минута
* додати пиринач ~10 минута (ја сам одвадио мало фила претходно, да не буде препун тигањ)
* паралелно сипати зачин за пуњене паприке у 100 ml воде да се раствори (у складу са упутством на кесици)
* извадити поврће у исти суд са месом и све лепо измешати
* додати со, бибер, алеву, куркуму, гарам масалу, зачин ц, зачин за пуњене паприке и једно јаје (+ још неки зачин по жељи), па све лепо сјединити
* напунити бабуре и поређати их у шерпу(е) вертикално
* затворити бабуре чедар сиром (један слајс, пресавијен на четвртину је довољан по паприци)
* додати парадајз исечен на листове (око пола cm дебљине) између паприка
* насути пасирани парадајз преко паприка и воде да паприке буду скоро покривене
* кувати поклопљено на благом врењу (симер) око сат времена

