# Јагњетина Клефтико

## Стастојци

* јагњетина у комаду (пожељно плећка)
* со, бибер, алева паприка (љута или не, свакако може и кајенска по жељи)
* мед (течни, не чврсти или угрејати чврсти)
* кромпир (количина по жељи, треба да седи испод јагњетине)
* лук (пар комада)
* рузмарин, оригано, ловор
* бели лук (количина по жељи, ал’ најмање 3-4 чена)
* неколико лимуна
* маслиново уље
* жути сир који се лепо топи (по жељи)

## Рецепт

* Укључити рерну да се греје на 170 °C.
* Темељно посолити јагњетину, побиберити је, науљити, ставити алеве и меда, те залити лимуновим соком (не обавезно у том редоследу).
* Припремити плех и фолију. Фолија мора да се ређа у више нивоа како би јело било херметички затворено док се кува. Уопштено говорећи, ставити фолију дуж ширег дела плеха у дужини 3 плеха, центрирано, а после тога ставити фолију дуж ужег дела плеха, такође у дужини 3 плеха (по тој координати), али да вири једно 20% фолије више од укупне ширине плеха како би се боље затворила. Потенцијално ставити и папир за кување преко фолије (само на основи плеха) да се нешто не залепи, али нема објективне потребе за тиме, по мом искуству.
* Ставити кромпир (исецкан ако је велики, цео ако је млад, битно да буде сличних димензија) у плех са фолијама.
* Ставити и грубо исецкан лук (на четвртине, ништа специјално), ченове белог лука и неколико четвртки лимуна у плех.
* Сипати зачине (рузмарин, оригано, ловор) преко тога.
* Убацити претходно припремљену јагњетину да седи на кромпиру и луку.
* Потенцијално додати још мало рузмарина и оригана преко јагњетине.
* По жељи додати и коцкице жутог сира (и уз кромпир пре стављања јагењтине и преко).
* Темељно затворити фолије, прво ове по дужини, спајајући крајеве и гужвајући их заједно, онда ове по ширини.
* Ставити у претходно загрејану рерну плех са јагњетом.
* После 3 и по до 4 сата извадити јагњетину из рерне, исећи маказама „кров“ од фолије, мало посолити преко и вратити у рерну на 200 °C на још ~пола сата да се запече.

## Референце

* [Kleftiko - Greek Slow Cooked Lamb Kleftiko by Theo Michaels | Lamb Kleftiko](https://youtu.be/ayGNdsRLR5E)
* [Αρνί κλέφτικο Επ. 20 | Kitchen Lab TV | Άκης Πετρετζίκης](https://youtu.be/VMIt5AYLlmM)
